# Vecka 20

## Mån 11

Jag spenderade lite tid på helgen med att skriva om delar av mitt program i [Go](https://golang.org/), ett C-liknande språk jag har nyligen upptäckt och blivit förtjust i. Jag gjorde det dels som en ursäkt för att öva Go, men jag känner också att koden som jag har skrivit har blivit för stor och rörigt. Stora delar av det härstammar från mina första 2-3 dagar då jag experimenterade med mitt breadboard och endast till hälften riktigt förstod mitt programs syfte. Att skriva om programmet i Go har hjälpt mig förenkla min egna mentala modell av koden och implementera den mer koncist.

Så idag började jag skriva om C#-versionen för att efterlikna Go-versionen. Översättningen var lite mer bökigt än vad jag hoppades på pga objektorienterade strukturen av C#; Go är mycket simplare och C-likt. Imorgon vill jag fortsätta refaktorera C#-versionen och utforska möjligheten att göra en GUI-frontend för Go-versionen. Eventuellt kan Go-versionen ersätta C#-versionen, om David går med på det.

Jag fortsatte också löda huvudkortet idag och kom tillräckligt långt för att koppla den till min dator och göra enkla tester mha [Termite](https://www.compuphase.com/software_termite.htm).

## Tis 12, ons 13

Spenderat senaste dagarna med att debugga hårdvaran och faktorera om koden för att passa den bättre. Vi (jag) har upptäckt ett par buggar som kommer kräva fler fysiska patcher, men i det stora så fungerar det bra. Jag har helt bytt till Go vilket David är ok med för tillfället. Go saknar GUI-bibliotek i nivå med WPF + XAML, men jag har funnit att dess concurrency-förmågor passar GUI-utveckling mycket väl.

![Kretskort](img/kretskort-0513.jpg)

## Tors 14, fre 15

Fortsatte debugga programmet och kretskortet.
