# Vecka 19

## Måndag 4 maj

Fortsatte förfina och debugga GUI:n jag började arbeta med förra veckan. Jag studerade också databladet för en I2C-baserad analog-digitalomvandlare ([ADS1015](https://www.adafruit.com/product/1083)) som mitt program ska styra.

## Onsdag 6 maj

Hemma igår pga sjukdom. Experimenterade med ovannämnda ADC:n mha kretskortet jag har byggt under praktiken och implementerade den i mitt C#-program, vilket tog större delen av dagen. Programmet kan nu räkna ut voltskillnader mellan två pins, vilket (enligt David) kommer vara användbart i testkortet. Jag ser fram emot att få testa mitt program på riktiga hårdvaran.

![Kretskort](img/kretskort-0506.jpg)

## Torsdag 7 maj

Jag spenderade dagen med att finslipa GUI:n i väntan på att hårdvaran skulle byggas färdigt. På eftermiddagen hjälpte jag till med att löda några kretskort, vilket var en underhållande distraktion. Imorgon är kortet förhoppningsvis färdigt och jag kan börja nästa fas av utveckling.

![Program](img/program_v19.png)

## Fredag 8 maj

Idag fick jag spendera hela dagen med att löda systemets huvudkort. Efter att jag upptäckte en bugg på eftermiddagen i den behövde jag försiktigt fräsa och patcha den. Trots att det inte blev någon programmering idag är jag rätt nöjd med att jag fick öva lödning. Jag har lärt mig rätt mycket om digitalteknik de här två veckorna. Det blir hjälpsamt om jag någonsin jobbar med inbyggda system igen i min framtida karriär.
